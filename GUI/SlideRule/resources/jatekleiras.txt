Játékleírás:
	Turn based játék, többjátékos játszhatósággal, melynek célja, hogy a hallgatók megtalálják a logarlécet a labirintus szobáiban.

A játékos által irányított karakterek, a hallgatók különböző lépéseket végezhetnek egy körben. Szobákról szobákra lépnek, amelyekben lévő tárgyakat felvenni, használni és eldobni tudják. 
Hátizsákkal rendelkeznek, amelyben maximum 5 eszköz fér el. Alapvető célja a Logarléc megszerzése, ellenfelük az oktatók akikkel a játék során harcolnak.

Az oktatók, olyan karakterek amelyeket nem a játékosok irányítanak. 
Körönként lépnek egyik szobából annak valamelyik szomszédjába, az ott lévő tárgyakat eltüntetik. 
Ha egy szobában tartózkodnak hallgatókkal, akkor a lelküket elszívják, kivéve bizonyos eseteket (lásd később: tárgyak és képességeik).

Egy harmadik karakter a takarító aki ha belép egy szobába, minden mozogni képes (nem bénult / ájult) embert kitessékel onnan.
A későbbiekben lesz kifejtve hogy egy karakter hogyan lehet bénult vagy ájult.

A labirintus pálya szobákból épül fel, melyek között ajtók teremtik a kapcsolatot (átjárhatóságot). 
A szobákba itemek kerülhetnek, melyeknek hatásai segítik a játékost.
Minden szobának vannak tulajdonságai, mint a befogadóképessége, ami megadja, hogy maximum hány karakter (játékos oktató és takarító) lehet benne egy időben. 
Egy szoba el lehet árasztva mérgező gázzal vagy ragaccsal illetve az ajtajai el lehet átkozva, vagyis azok időnként eltűnnek majd megjelennek.
Gázos szobában azon hallgatók, akiken nincsen FFP2 maszk, elbénulnak és eldobják a hátizsákjukban lévő itemeket. Az oktatók a szobában lebénulnak. 
Ha a gáz hatása érvényesül, akkor a gáz kiürül a szobából (ez a hatás nem érvényesül, ha a hallgató visel maszkot, tehát a szoba állapota egyenlőre marad).

A szobák képesek osztódni, valamint egyesülni, amennyiben nem tartózkodik benne senki (se oktató, se hallgató). 
Egy osztódás során az anyaszoba két szobára válik szét, amely szobák között a tulajdonságai és itemei megoszlanak. 
Az új szobák közül az egyik megőrzi az ősszobának a befogadó képességét, a másik pedig lefelezi azt és a felső egész értékét állítja be. 
Ezek a szobák egymás szomszédai lesznek (van közöttük egy átjáró), valamint az eredeti szobának a szomszédain is megosztoznak (nincs duplikáció).

Egyesüléskor az új szoba megkapja mindkét szobának tulajdonságait, tárgyait és szomszédait, viszont a befogadóképessége a magasabb értékét veszi fel. 
Ez a folyamat csak két szomszédos szoba között történhet meg.

Az ajtókon keresztül tudnak a karakterek eljutni egyik szobából a másikba. 
Vannak ajtók amelyek csak egy irányban használhatóak. 
Egy szobából legalább egy másikba van átjáró.

A szobákban talált eszközöket a hallgatók felvehetik, legfeljebb ötöt, ha a hátizsákjuk megtelik, el is dobhatnak belőlük (nem kell, hogy megteljen ahhoz hogy el tudjon dobni tárgyakat a hallgató). 
A hallgatók a játék során használhatják is a tárgyakat, amelyek képességei elősegítik a cél elérését. 
Az oktatók megemésztik ezeket, vagyis eltűnnek a pályáról (kivéve a Logarléc).

Tárgyak és képességeik:
	Logarléc: Ha a játékosok egyike felveszi ezt a tárgyat a játéknak vége, a hallgatók nyertek, az oktatók ezt nem tudják felvenni.

TVSZ denevér bőrre nyomtatott példánya: 3 alkalommal védi meg a hallgatókat az oktatóktól, utána elhasználódik és eltűnik a hátizsákból. 
Hatása vonatkozik a szobában tartózkodó hallgatókra. 
A hallgató hátizsákjában a felvett példány aktiválódik, oktatóval való találkozáskor megvédi a szobában lévő hallgatókat, ez a használat számít egy alkalomnak.

Szent Sörös Pohár: Egy hallgatóra vonatkozik csak (aki megitta a sört), elfogyasztás után adott számú körig tart a hatása és eltűnik a hátizsákból, ez idő alatt a hallgató immunis az oktatókkal való találkozásra, ugyanakkor a még aktív söröskorsót használva a hallgatók elejtik az egyik náluk lévő tárgyat.

Nedves Táblatörlő Rongy: A szobában tartózkodó összes oktatót megbénítja (hallgatókra nincs jelentősége) adott számú körig, a hatás kifejtéséhez a hallgatónak aktiválnia kell, aktiválásra eltűnik. 
A felhasználhatósági ideje függ a törlőrongy nedvességétől (pl. enyhén nedves rongy - 1 körig bénít).

Dobozolt Káposztás Camembert: Aktiválásra elgázosítja a szobát és eltűnik. 

FFP2 maszk: A gázos szobákban védelmet nyújt a hallgatónak bizonyos számú körig. 
Miután a játékos felvette a tárgyat, ez automatikusan aktiválódik, gázos szobában körönként csökken a felhasználhatósága, ha elfogyott, akkor eltűnik.

Tranzisztor: A hallgatók közül bárkinek, ha a hátizsákjában megjelenik kettő tranzisztor, akkor ezek összekapcsolódnak. 
Az összekapcsolt tranzisztorokat le lehet rakni és aktiválni. A teleportáláshoz az adott tranzisztor pár mindkét tagját le kell rakni(feltételei, hogy nincs senkinek a hátizsákjában, létezik párja). 
Aktiváláskor a bekapcsolt tranzisztor szobájából a kikapcsolt tranzisztor szobájába kerül a használó hallgató, majd az aktivált tranzisztor deaktiválódik. 
A már összekapcsolt tranzisztorokat az oktatók nem tudják felvenni.

Légfrissítő. Egyszerhasználatos tárgy. 
Gázos szobában lerakva semlegesíti a gázhatást.

Egyes tárgyaknak (tvsz, maszk, logarléc) létezik "hamis" változata, amelyiknek nincs az eredeti tárgyra jellemző jó tulajdonsága. 
Például a hamis logarléc felvételével nem lehet nyerni.

Ha legalább egy hallgató és oktató azonos szobában van, akkor harc helyzet alakul ki. 
Melynek során először a hallgatók felhasználhatják a hátizsákukban lévő tárgyakat, hogy az oktató támadását kivédjék vagy annak erejét elvegyék (lebénítsák őt). 
A harc közben a hallgatók és oktatók nem léphetnek. 
Egy harc szituáció a felek lépései után kiértékelődik és véget ér. 
Új kör kezdődik. 
A kiértékelés során derül ki a játékosok sorsa a felhasznált tárgyak alapján, az oktató megöli azon hallgatókat, akik nem tudták megvédeni magukat.

Egy kör felépítése:
Szobák változása (osztódás, egyesülés, elátkozott szobák ajtajainak változása, új tárgyak generálása és hozzáadása a tartalmazottakhoz)
Az oktatók lépései szobák között.
A hallgatók szobák közötti lépései egymás után sorban, tárgyak felvétele, használata, eldobása. 
Ha egy hallgató olyan szobába lép, ahol oktató tartózkodik, a lépésének vége, a harc helyzet alatt folytathatja a játékot és a következő játékos lépése kezdődik.
(mert ilyenkor a szobában lévő tárgyakat az oktató elnyelte)
Ha harc helyzet alakult ki az érintett játékosok használhatják a tárgyaikat, majd az utolsó harchelyzet végeztével ezek kiértékelődnek.

A játék 2 féle képpen érhet véget,
a hallgatók nyernek, ha megszerzik a Logarlécet.
az oktatók nyernek, ha az összes hallgató lelkét elszívták vagy a menüben megadott maximum körök száma alatt nem nyernek a tanulók.
